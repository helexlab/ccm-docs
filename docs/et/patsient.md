---
layout: default
title: "Patsiendi/abivajaja lisamine süsteemi"
parent: Kasutusjuhendid
nav_order: 2
permalink: /et/kasutusjuhendid/patsient/
---
# Patsiendi andmed

## Patsientide nimekiri
Sisestatud patsiente näeb, kui vasakult ülevalt menüüst valida Haldus -> Patsiendid.
Avaneb patsientide nimekiri tabeli kujul.
Patsiendid on kuvatud lehekülgede kaupa. Vaikimisi kuvatakse kuni 20 patsienti ühel kuval. Seda valikut saab muuta, vajutades tabeli allääres olevale numbriväljale.
Tabeli tulbad:
- Nimi - Hüperlingina patsiendi "Perekonnanimi, Eesnimi". Peale vajutades viiakse kasutaja patsiendi andmete muutmise kuvale
- Identifikaator - Kõigepealt kuvatakse süsteemi kood | identifikaatori sisestatud väärtus
- Sugu - kui valitud, siis kuvatakse patsiendi sugu
Tabeli kohal paremal üleval nurgas on kuvatud filtri ikoon, millele vajutades avaneb filter võimalustega kitsendada otsingut nimekirjas:
- Nime järgi - kas eesnimi, perenimi või mõlemad (komaga eraldatud)
- Soo järgi
- ID järgi, kus väärtus peab olema sisestatud täispikkuses
Filtreerimiseks tuleb sisestada otsitud väärtus ning vajutada nupule "Otsi" või klaviatuuril ENTER-klahvi
Filtri üleval ääres on võimalus kõik filtri valikud korraga tühistada, vajutades nupule "Tühista kõik".
Vaikimisi on tabel sorteeritud sisestamise/muutmise järjekorras. Kõige varasemalt sisestatud patsiendid esimesena. Uued (muudetud) lisatakse tabeli lõppu.

## Uue patsiendi lisamine

1. Uue patsiendi sisestamiseks süsteemi tuleb vajutada paremal tabeli kohal olevat "+Lisa" nuppu
- See nupp on kuvatud kasutajatele, kellel on "practitioneri" ehk kõige tavalisem "kasutaja" roll
2. Avaneb Patsiendi andmete vaade erinevate andmeplokkidega:
- Esimene plokk on ID sisestamiseks. Mugavaks kasutuseks on süsteemi valikuteks seadistatud "Eesti isikukood" ja "Vene passi number"
-- Väärtuse lahtrisse tuleb sisestada siis kas antud isikukood või passi number
-- Kehtib kuni väli tähendab dokumendi kehtivuse kuupäeva, kui seda on tarvis lisaks üles märkida
- Teine plokk on Nimede sisestamiseks, kusjuures eesnimesid võib lisada rohkem kui ühe korra
- Kolmas plokk on administratiivsed andmed, kus saab märkida patsiendi sugu (loendist), sünniaega ning keeli, mida patsiendiga suheldes kasutada
- Neljas plokk on kättesaadavuse kohta, kuhu saab sisestada telefoninumbri, e-maili, jms. ning nende väärtuse.
-- Telefoninumbri sisestamine on oluline tervisejuhile patsiendiga kontakti loomiseks.
- Aadressi välja (hetkel loend tõlkimata ja Eesti = Estonia) sisestamisel, valides Eesti, kasutatakse  aadresside registrit
- Seotud isikute plokis saab lisada patsiendi lähedaste infot
-- Nimi
-- Suhe patsiendiga
-- Suhtluskanal ehk mobiilside
-- Aadress

Andmete salvestamiseks tuleb üleval paremal nurgas vajutada nuppu "Salvesta".
